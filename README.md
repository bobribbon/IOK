# Team Scheire: Interactief, immersief operatiekwartier

![](./docs/images/scheire.jpg)

&copy; Canvas 2020


## project onderwerp

[Team Scheire](https://www.canvas.be/team-scheire) is een TV productie van [Canvas](https://www.canvas.be/) waarin makers aan bod komen die trachten individuen met specifieke problematieken te behelpen. Dit doen ze door op hun manier een oplossing in elkaar te 'hacken'.

Voor het tweede seizoen van Team Scheire heeft [imec](https://www.imec.be/nl) volgende project gekozen: __Het verminderen van pre-operatieve en anesthetische angst bij kinderen.__ Kinderen die een operatie moeten ondergaan worden weggenomen uit hun vertrouwde omgeving en verliezen alle controle hierbij. Dit kan leiden tot angst en ervoor zorgen dat hun [vecht-of-vluchtreactie](https://nl.wikipedia.org/wiki/Vecht-of-vluchtreactie) optreedt. Enerzijds kunnen kinderen door hun vecht-of-vluchtreactie het verdovingsproces belemmeren. Anderzijds kan het kind, doordat het pre-operatieve angst ervaart, een langer post-operatieve herstelperiode hebben, getraumatizeerd worden, etc. Het is daarom van groot belang om de angst bij de kinderen zoveel als mogelijk te verminderen.


**Afleiding** is een techniek die reeds bewezen heeft succesvol te werken in de omgeving van een ziekenhuis, ondermeer door het gebruik van Virtual Reality toestellen en tablets. In het operatiekwartier zijn de vereisten om reguliere nieuwe technologieën te introduceren zeer strict en dien je weg te blijven uit de onmiddelijke omgeving van de patiënt (tot 1.5 meter).
Uit onderzoek bleek dat de kamer in het algemeen en het verdovingsmasker de meest angstaanjagende elementen waren voor de kinderen. Daarom hebben we een oplossing bedacht in de vorm van een immersieve (onderdompelende) omgeving, waar zowel dokters, kinderen als ouders met elkaar en met de omgeving kunnen interageren.

Wat we nog zeker willen meegeven: dit is volgens ons **een mogelijke** tegemoetkoming van het probleem, maar er zullen zeker nog andere oplossingen bestaan, of varianten!

### De immersieve omgeving

Door gebruik te maken van projectie, creëren we een immersieve omgeving. Kinderen hebben voor hun operatie de keuze tussen twee werelden: de onderwaterwereld of de ruimte. In deze werelden worden acties vorm gegeven die de kinderen eveneens moeten uitvoeren, hun gewenste acties worden dus begeleid vanuit de immersieve wereld.


### de rekwisieten

In een normaal operatie traject komen kinderen pas in het operatiekwartier in contact met het verdovingsmasker. Om de kinderen meer controle te geven in deze situatie en het hun eigen te maken, introduceren we het masker eerder aan de kinderen, nog voor ze het OK binnengaan, in de voorbereidingskamer. Daar kunnen de kinderen zelf stickers kiezen die thematisch aansluiten bij de onderwater- of ruimtewereld die ze kiezen. De stickers hebben we gemaakt uit de Unity figuren die gebruikt werden voor de verschillende werelden vorm te geven.
 
Aangezien de kinderen zelf hun rekwisieten op voorhand kunnen kiezen, is de overgang naar het operatiekwartier veel behapbaarder voor hun. Meer zelfs, eens ze het mondmasker aangereikt krijgen, hebben ze hiervoor veel minder angst, gezien ze er reeds kennis mee gemaakt hebben. De rekwisieten die voor dit project voornamelijk gebruikt zijn, zijn stickers in ofwel een onderwater, ofwel een ruimte thema. Deze konden de kinderen dan op hun masker plakken.


1. [Git installeren](docs/git.md)
2. [Gebruikersonderzoek](docs/gebruikersonderzoek.md)
1. [Fysieke opstelling](docs/fysieke_opstelling.md)
2. [Hardware setup](docs/hardware_NL.md)
3. [Software: video projectie](docs/software_video_map_NL.md)
4. [Software: video creatie](docs/software_video_creation.md)
5. [stickers](docs/stickers.md)
6. [Toekomstige ontwikkelingen?](docs/toekomst.md)


### Problemen met het ineen steken of suggesties? 
Open liefst een nieuw ticket via github, dit maakt het eenvoudiger voor de opvolging van problemen en de documentering ervan.

Klik hiervoor op de github repo door naar [issues](https://github.com/imec-int/team_scheire_OK/issues)
![github issues](./docs/images/git_issues.png) 


### toekomst van het project
We zouden niets liever zien dan dat dit project een verder leven leidt en moedigen daarom ook iedereen aan om bij te dragen aan dit project. 

- Heb je zelf beeld- en audiomateriaal gemaakt dat andere mogen gebruiken? Dit kan gemakkelijk bijdragen doordat kinderen van verschillende leeftijden verschillende wensen hebben.
- Heb je een idee om de installatie zonder de Aruco markers te bouwen?
- Krijg je het werkende op een raspberry pi? Dat zou de installatiekost naar beneden trekken.
- Heb je nog ideeën, we zijn er altijd benieuwd naar!


### Licentie referenties

Dit project is gebouwd met enkele software paketten en frameworks. Hieronder een oplijsting van deze en hun licenties indien van toepassing:

1. [Unity license](https://unity3d.com/legal/as_terms)
2. [OpenFrameworks (MIT License)](https://openframeworks.cc/about/license/)
3. Libraries:

	1. [ofxAruco: BSD License](https://github.com/arturoc/ofxAruco)
	2. [ofxCV: MIT license](https://github.com/kylemcdonald/ofxCv)
	3. [ofxHapPlayer: custom license](https://github.com/bangnoise/ofxHapPlayer/blob/master/LICENSE)
	
8. [Raspberry pi documentation: creative commons license](https://www.raspberrypi.org/documentation/)