# Gebruikersonderzoek

## Doelstelling

Het bieden van een zo goed mogelijke pre-operatieve ervaring in het ziekenhuis voor zowel patiënten, ouders als medisch personeel. Daarbij wordt sterk gekeken naar manieren waarop de angst bij patiënten en ouders zo veel mogelijk gereduceerd kan worden.

Gebruikersonderzoek wordt hierbij ingezet in het voortraject én als iteratief proces doorheen de ontwikkeling van de oplossing. Door regelmatig af te stemmen met gebruikers kan gevalideerd worden of er voldoende waarde wordt gecreëerd, en kunnen de ontwerpers en ontwikkelaars het ontwerp op basis van gerichte feedback bijsturen waar nodig.

Voor de oplossing voor ZNA Koningin Paola Kinderziekenhuis droeg gebruikersonderzoek bij tot het in kaart brengen van:

1. Pre-operatieve angst bij kinderen
2. Bestaande methodes en oplossingen voor pre-operatieve angstreductie bij kinderen/jongeren
3. Positieve en negatieve ervaringen gedurende het pre-operatief proces 
4. Mogelijkheden tot het versterken van positieve ervaringen en het elimineren van negatieve ervaringen tijdens het pre-operatief proces
5. Verwachtingen, onzekerheden en behoeften van gebruikers. Deze werden gebruikt voor het ontwerp van de oplossing.

## Onze waarden

* De verschillende stakeholders (de patiënten, de ouders en het medisch personeel) zijn onze experts. We geven de oplossing _samen_ met hen vorm.
* Het onderzoek en de daaruitvolgende oplossing worden openbaar gemaakt. Zo kan iedereen verder meedenken, bouwen of verbeteren.
* We delen geen gegevens die terug te leiden zijn naar individuele patiënten, ouders of medisch personeel, tenzij hier expliciet toestemming voor werd gegeven.

## Thema's en aanpak

De belangrijkste onderzoeksvragen zijn:

* Wat zijn de behoeften en verwachtingen van de patiënten, ouders en het medisch personeel? Maar ook: wat niet? Vullen we deze behoeften voldoende in? 
* Hoe ondersteunt de oplossing het pre-operatief proces van patiënten, ouders en medisch personeel met betrekking tot angstreductie?
* Begrijpt het medisch personeel hoe de oplossing werkt en kunnen ze het gebruiken?

Dit doen we door:

2. [Desk Research](desk_research.md): Via secundaire bronnen werd gekeken naar wat potentieel als oplossing kon dienen
3. [Interviews & Co-creatie](interviews_cocreatie.md): Samen met ouders en kinderen werd een oplossing geco-creëerd
4. [Eyetracking](eye_tracking.md): Via eyetrackingtechnologie werd gecapteerd hoe kinderen naar de operatiekamer kijken
4. [Iteratief testen](testen.md): De oplossing werd regelmatig afgetoetst met kinderen om te valideren dat ze aan de noden voldeed





