# Interviews en co-creatie

## Proces van het kind: Hoe kunnen we pre-operatieve ervaring beter maken

De interviews gebeuren met ouders en kinderen om hun ervaringen met het pre-operatieve proces te achterhalen. Daarnaast co-creëren we samen met hen een nieuw pre-operatief proces/ruimte zodat het voor hun opvolgers aangenamer vertoeven wordt. 

Terwijl de ouders wachten op hun kind, maken we van de gelegenheid gebruik hun ervaringen te capteren. Eens het kind wakker is, volgen we verder op met het kind om ook hun input te verzamelen. 

We zorgen ervoor dat er voldoende creatief materiaal voorzien wordt, zodat via verschillende manieren de toekomst vorm kan gegeven worden. 

### Materiaal: 

* Topic Gids voor ouders en kinderen 
* Informed consent (toestemmingsformulier)
* Stiften + schaar
* Trigger materiaal: google afbeeldingen (gerelateerd aan woorden zoals zen, blazen, kind, operatie …), tijdschriften, stickers
* Groot A3 blad met tekening van operatiekwartier

### Topic Gids 
#### Voor Ouders: 
 
* Ik heb enkele vragen over jullie ervaring in het operatiekwartier. (Foto tonen van de ruimte ter herinnering.) 

* Is het de eerste keer dat je kind geopereerd wordt? (Indien niet, polsen naar voorgaande ervaringen)
* Hoe is het proces van de verdoving voor de operatie verlopen? 
* Hoe reageerde je kind bij het binnenkomen van het operatiekwartier? 
* Is je kind op een bepaald moment angstig geworden? Zo ja op welk moment (3 fasen: de hartmonitor, de saturatie, de verdoving)? 
* Wat heeft er voor gezorgd dat je kind minder angstig werd? 

* Wat denk je dat we nog zouden kunnen doen om je kind minder angstig te maken? / Indien kind niet angstig was, wat kunnen we doen om andere kinderen minder angstig te maken, enige tips of advies? 
 
* Wat doet je kind graag? Waar is je kind door gefascineerd? (interesses detecteren: graag spelen, welke spelletjes, tv kijken en welk programma, muziek luisteren, … )
* Wat doe je zelf los van het ziekenhuis om bijvoorbeeld je kind af te leiden van een bepaalde situatie of om het tot rust te brengen? 
 
* Wanneer gaat je kind op in iets, waar deze als het ware de omgeving rondom hem/haar vergeet? Zijn er nog zo een voorbeelden? 
 
* Op welke manier denk je dat een soort van afleiding/entertainment zou werken voor je kind in het operatie kwartier? 
* Wat denk je dat zou werken voor je kind? En wat zou werken voor andere kinderen?  (eerst top of mind vragen, daarna dieper gaan door tekening/collage te laten maken door de ouder)
 
* Hier is een tekening van het operatiekwartier, als je nu zelf carte blanche zou krijgen om deze te ontwerpen voor kinderen in de hoop pre-operatieve angst en stress te reduceren. Wat zou je dan zelf doen om de ruimte vorm te geven? Je mag de tijdschrifen, kleurpotloden, … gebruiken. 
 
 
 
#### Voor Kinderen:
 
* Hoe voel je jou? 
 
* Was je bang toen je in de operatiekamer binnen kwam? (Waarom wel/niet) Het gaat over deze ruimte (tonen op de tablet) Waarom wel? Wat maakte je bang? Waarom niet? 
 
* Wat vond je leuk aan de operatie? Wat vond je minder leuk? 
 
* Wat vind jij leuk om te doen als je niet in het ziekenhuis bent? 
 
* Bij welke dingen vergeet je even de wereld rond jou? 
 
* Je bent super flink geweest tijdens je operatie, goed gedaan! Ik heb hier een tekening van de ruimte waar je daarnet was. Sommige kindjes vinden die ruimte niet leuk. Kan je de kamer leuker maken ze niet bang hoeven te zijn? Je mag tekenen, kleuren, knippen, plakken, … wat je maar wilt zodat het kindje minder bang zou zijn voor de operatie. 
 
 
### Conclusies:
Er zijn 3 moeilijke momenten: 

1. Bij het binnenkomen van de operatiekamer 
2. Wanneer ze moeten platliggen 
3. Wanneer ze het masker moeten opzetten 

De angst stijgt bij elke stap dat ze ondergaan. De kinderen vinden het vooral angstig omdat: 

* De omgeving te overweldigend is 
* Ze geen controle hebben over de situatie 

Mogelijke oplossing aangehaald in wetenschappelijke literatuur: 

* actieve afleiding
* betrek de patient in het proces van afleiding zodat het ze het gevoel krijgen dat ze controle hebben over de situatie 

1. Omgeving wordt als overweldigend ervaren 
	* reduceer de stimuli, maak ze aangenamer door met de juiste combinatie van prikkels te werken kan een ‘zen’ ervaring gecreëerd worden. Werk ook met objecten die ze herkennen. 
Visueel: kleuren, trage beelden, ‘snoezel’, ruimte en natuur beelden
Geluid: voorzie een vorm van muziek of kalmerende geluiden (vb. lopend water)
2. De interesses varieren enorm 
	* laat het kind zelf iets kiezen waarin ze geinteresseerd zijn

Tip van een moeder: ‘Hou er rekening mee dat de kinderen de omgeving vanuit een ander perspectief zien. Bij mij in de creche bijvoorbeeld zijn de allerjongsten gefascineerd door kleuren en gaan ze bijvoorbeeld meteen naar de kleurmat die op de grond ligt.' 

**Volgende stap:** achterhalen waar het kind naar kijkt bij binnenwandelen via Eye tracker
 
 
## Proces Medisch Personeel, kunnen we blootstelling/gewenning aan masker realiseren en waar moeten we rekening mee houden in het OK

Deze input werd op iteratieve wijze vergaard doorheen het ontwikkelingsproces. Telkens werden ideeën en de realiseerbaarheid van deze afgetoetst met verschillende departementen van het ziekenhuis. 
 
### In het OK 

Binnen in het operatiekwartier is het belangrijk rekening te houden met enkele zaken. 

#### Hyghienische/Veiligheids voorschriften: 

* De oplossing moet afwasbaar zijn 
* De oplossing mag niet in de patientenzone noch in aanraking met het kind/ouders komen 
* De oplossing moet CE gemarkeerd zijn 
* De oplossing moet met een geaarde kabel in het stopcontact zitten 


#### Proces: 

* De oplossing mag niet in de weg staan van het medisch personeel
* De oplossing moet eenvoudig van op afstand te bedienen zijn (reden uit patientenzone blijven)
* De oplossing moet passen/oplijnen met proces vragenlijst invullen met ouders, hartslag en saturatie monitoring opstarten en inductie met masker
* Kan idealiter aan en uit gezet worden van op afstand
* Kan idealiter van ene OK naar andere verhuisd worden
* De oplossing mag het geluid van de hartslag en saturatie monitor tijdelijk overtreffen

#### Input van het medisch personeel: 

In een ideaal scenario is de oplossing iets dat taaloverschrijdend werkt. Daarnaast moet het iets zijn dat flexibel kan ingezet worden, zodat men op maat van het kind de storytelling kan aanpassen. Het ziekenhuis investeerde reeds in een verhaal waarbij men op reis gaat en Groene Louis het kind vergezelt doorheen het ziekenhuis. Leuk zou zijn dat er verder kan gebouwd worden op dit verhaal. Het personeel geeft ook aan flexibel te zijn om hun proces aan te passen, indien dit ten goede komt van het kind. We proberen toch dit zo veel mogelijk te integreren in de huidige flow, zodat adoptie graad gegarandeerd kan worden. 


Er worden wegwerpmaskers voor de verdoving gebruikt (zit in een niet steriele verpakking) 
Hygiënische dienst ziet geen infectie problemen bij het gebruik en kleven van stickers op het masker. 

### Huidige flow masker introductie

Verpleegkundige legt 3 maskers klaar voor de anesthesist (3 verschillende groottes) 
Anesthesist kiest een gepast masker uit voor het kind (soms wordt er toch nog verwisseld wanneer blijkt dat een masker toch niet werkt) 
Na operatie zijn er twee mogelijkheden 
Of de verpleegkundige legt het masker op het bed van het kind en blijft het bij het kind in de PAZA (ontwaakkamer) en er wordt eventueel gevraagd aan het kind of die het masker meewilt naar huis 
Of de verpleegkundige gooit het masker weg met het andere gebruikte materiaal 

### Gesuggereerde Nieuwe flow masker introductie

Twee opties  

1. Ideaal scenario

	Kind krijgt een video te zien in het lokaal naast het onthaal 
Verpleegkundige vraagt kind te kiezen tussen 2 thema's, verpleegkundige geeft masker aan kind met stickervel met correct thema en geeft instructies aan ouders 
Ouders begeleiden het kind bij opplakken van stickers 
Tijd tussen film en operatie: 5 à 10 min.  
Verpleegster kan nog iets mee doen als het kind met z'n masker in zaal komt  

	**Voordeel:** kind heeft langere ervaring met het masker 

	**Nadeel:** als verpleegkundige alleen staat heeft die hier mogelijks geen tijd voor (als er vrijwilligers helpen dan wel) 

	Aanpassing interieur: maskers worden in drie verschillende toffe bakken gestoken, afhankelijk van de grootte 

2. Minder ideaal scenario: 

	Het kind krijgt in het operatiekwartier een masker toegewezen 
De verpleegkundige/anesthesist begeleidt het opplakken van de stickers 

	Stickervel meegeven met patiënt 

	Communicatie nodig vanuit diensthoofden naar volledig dagziekenhuispersoneel om op nieuwe flow te wijzen  

### Vereisten masker & stickers 

Masker & stickervel moeten patiëntgebonden blijven (mogen niet verwisseld worden met andere kinderen) 
Er zijn enkele  voorwaarden voor het plakken van de stickers 
Niet op het deel waaronder de neus zit (om het zicht van de anesthesist niet te belemmeren) 
Niet op het rubber dat het masker op z'n plaats houdt 
Stickers mogen in principe langs de binnenkant, maar liever langs de buitenkant 
Kind moet begeleid worden bij het plakken van de stickers 


#### Input Hygiënische dienst

* Stickers moeten er niet van na operatie 
* Masker mag mee naar huis worden genomen (na te vragen bij expert) 
* In OK mogen bepaalde lijmen niet binnen: Zal geen probleem zijn voor stickervel (komt ook niet in contact met vel van kind) 
* Als het masker bij het kind blijft, dan is er geen probleem op vlak van infectie 
* Tijd van masker bij kind moet beperkt worden 

#### Input van het medisch personeel

* Anesthesist kiest grootte masker, maar dit kan al op het moment dat ze de film zien 
* Verpleegster kan er ook nog iets mee doen als het kind met z'n masker in zaal komt  
* Voor verpleegster is dat haalbaar, zeker als ze vrijwilliger hebben, als ze alleen staan is dat niet haalbaar. 
* Lounge is ook niet mogelijk want dan zitten er nog andere kinderen bij 
* Keuze voor tijdens film en in extremis in het operatiekwartier 





