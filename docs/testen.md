# Testen

## Iteratief testen doorheen ontwikkelingsproces

De oplossing wordt iteratief (elke 2 weken) getest om vroegtijdig in het ontwikkelingsproces feedback te geven aan de ontwikkelaars. Zo werden een aantal zaken met kinderen afgestemd: 

**De storyline:** Hoe willen kinderen dat de storyline er uit ziet en naar wat gaat hun voorkeur? De uitkomst hiervan werkt verwerkt in #todo [LINK MET UNITY]

*  Kinderen hebben voorkeur voor 2 thema's: onderwater en ruimte
*  Keuze voor thema is niet leeftijds noch geslachtsgebonden
*  Kinderen verkiezen realistische objecten die ze kennen (sterren krijgen voorkeur over ufo, vissen krijgen voorkeur over gezonken schip). 
*  Integratie van verschillende felle kleuren trekken de aandacht 
*  Bewegende objecten werken goed (school vissen, vallende ster, ...)

**Ademhaling:** 

Hoe snel ademen kinderen en hoe lang moet de interactie dus duren? 6-8 seconden 

**Geluid**

Type van muziek: de voorkeur gaat uit naar relaxerende muziek
Type van interactie geluid: de voorkeur gaat naar realistische geluiden (lucht in water die zich verplaatst en verplaatsing van een 'gemotoriseerd' toestel)

## Input na langdurig gebruik (real-life veldtest)

Over het algemeen wordt de oplossing na langdurig gebruik (1 jaar) nog steeds positief bevonden. 
De overgrote meerderheid van de kinderen worden afgeleid door de oplossing en werken vlotter mee. 
Enkel de jongste groep kinderen < 2 jaar blijven een moeilijkere doelgroep omdat ze het proces niet begrijpen. Soms helpt de muziek wel bij deze kinderen, de beelden zelf hebben minder effect. Vanaf de leeftijd van 2 jaar is de oplossing in staat de kinderen in een wereld van verwondering te laten binnenwandelen. 

**De projector**

De projectie komt niet altijd tot het volste recht in een lichtrijke ruimte. 

* Verduistering kan helpen
* Projector die nog beter om kan gaan met lichtrijke ruimtes

De projectie wordt momenteel aan en uitgezet onderaan. Handiger zou zijn om dit ook op afstand te kunnen doen, of het systeem van een meer toegankelijke knop te voorzien. 

**De staander**
Aangezien de staander manueel moet gedraaid worden, wordt dit proces soms overgeslagen. Het automatisch aansturen van de projector die zich draait in de richting van muur naar plafond of omgekeerd zou helpen. 
Alternatief is om met verschillende projectoren te werken die zich elk focussen op een vlak. Denk aan immersieve tentoonstellingen bijvoorbeeld Van Gogh. 
De plaatsing van de projector moet in dergelijke mate gekozen worden dat het personeel niet door de projectie kan lopen, dit kan door deze misschien hoger te plaatsen. 
Een vaste plaats, waarbij deze niet kan verschoven worden, noch dat men er tegen kan botsen is belangrijk. Zo niet kunnen de beelden verschuiven waardoor de positionering niet volledig klopt met de hoeken van de ruimte.  


Indien het financieel haalbaar is kan een projector per ruimte geinstalleerd worden op een vaste plaats, verplaatsing gebeurt standaard minder omdat men dan moet herpositioneren. 

**Thema's & muziek**
De twee thema's spreken enorm aan. Toch kan er eventueel in de toekomst gekeken worden naar verdere uitbreiding van thema's. Denk aan bijvoorbeeld boerderij dieren voor de allerkleintsten of meer gender georienteerde thema's met eenhoorns en regenbogen of auto's. 
Alhoewel de muziek niet irriteert na langdurig gebruik, zou het wel handig zijn om eens iets anders te kunnen kiezen of het volume te kunnen regelen. 

**Masker**
De introductie van het masker tijdens de voorbereiding, werkt enorm goed. Dit is dus iets dat in de praktijk zou moeten blijven plaatsvinden. 
Verplegend personeel is perfect in staat de juiste maat van masker te kiezen. De stickers zorgen er dan weer voor dat het maskertje eigen gemaakt wordt en biedt een handvat om een converstatie met het kind aan te gaan. 