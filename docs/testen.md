# Testen

## Iteratief testen doorheen het ontwikkelingsproces

De oplossing werd iteratief (elke twee weken) getest, zodat de ontwikkelaars vroegtijdig en doorheen het ontwikkelingsproces feedback kregen. Een aantal zaken werden met de kinderen afgestemd: 

**De storyline** 

Hoe moet de storyline er voor de kinderen uitzien? Wat draagt voorkeur weg? De output van deze onderzoeksvraag bepaalde hoe het beeldmateriaal gecreÎerd werd, en kan teruggevonden worden onder [videocreatie](software_video_creation_NL.md).

*  Kinderen kozen voor volgende thema's: onderwater en ruimte
*  De keuze voor deze thema's bleek niet gebonden aan leeftijd noch geslacht
*  Kinderen verkozen realistische objecten die ze herkennen (bv. sterren krijgen de voorkeur boven ufo's, vissen krijgen de voorkeur boven een gezonken schip) 
*  De integratie van verschillende felle kleuren trekt de aandacht 
*  Bewegende objecten werken goed (school vissen, vallende ster, ...)

**Ademhaling** 

Hoe snel ademen kinderen in het anesthesiemasker, en hoe lang moet de interactie dus duren? 
> Tests toonden aan dat dit 6-8 seconden bedroeg. 

**Geluid**

Type muziek: de voorkeur gaat uit naar relaxerende muziek
Type interactiegeluidjes: de voorkeur gaat uit naar realistische geluiden (lucht in water, de verplaatsing van een 'gemotoriseerd' toestel)

## Input na langdurig gebruik (real-life veldtest)

Over het algemeen wordt de oplossing na langdurig gebruik (1 jaar) nog steeds positief bevonden. De overgrote meerderheid van de kinderen wordt afgeleid door de oplossing en werkt vlotter mee. 
Enkel de jongste groep kinderen (< 2 jaar) blijft moeilijker omdat ze het proces niet begrijpen. De muziek heeft soms wel een positieve impact op deze kinderen, maar de beelden hebben weinig effect. Vanaf de leeftijd van 2 jaar is de oplossing in staat de kinderen mee te nemen op een ontdekkingstocht in een alternatieve wereld.

**Projector**

De projectie komt niet altijd tot zijn recht in een lichtrijke ruimte:

* Verduistering kan helpen
* Selectie van een projector die beter werkt in lichtrijke omgevingen

De projectie wordt momenteel aan- en uitgezet via een knop onderaan. Het medisch personaal gaf aan dat het handiger zou zijn mocht dit ook vanop afstand kunnen, of mocht de installatie een meer toegankelijke knop (bovenaan op aan de zijkant) hebben. 

**Staander**

Aangezien de staander manueel gedraaid moet worden, slaat het medisch personaal deze stap soms over. Een automatische aansturing van de projector in de gewenste richting (muur > plafond of plafond > muur) is wenselijk.  
Alternatief kan men met verschillende projectoren werken, die zich elk op een ander vlak focussen. Denk hierbij aan immersieve tentoonstellingen zoals bijvoorbeeld die rond Van Gogh. 
In dat geval moet de plaatsing van de projector zo gekozen worden dat het personeel niet door de projectie kan lopen. Een oplossing zou zijn om de projector(en) hoger te plaatsen. Het is verder ook belangrijk dat de projector(en) een vaste plek krijgen, waarbij ze niet verschoven kunnen worden (bv. door er tegenaan te lopen). Zo kunnen de beelden niet verschuiven en wordt vermeden dat de projectie niet meer afgestemd is op de ruimte.

Indien financieel haalbaar is het wenselijk om een projector per operatiezaal te installeren, die op een vaste plek staat. Bij verplaatsing neemt het gebruik af omdat men de installatie dan telkens moet herpositioneren. 

**Thema's & muziek**

De twee thema's spreken de kinderen enorm aan. Toch kan er in de toekomst gekeken worden naar een verdere thematische uitbreiding. Denk bijvoorbeeld aan een thema 'boerderijdieren' voor de allerkleintsten, of een meer gendergeoriÎnteerd thema met eenhoorns en regenbogen of auto's. 
Alhoewel de muziek op zich niet storend is na langdurig gebruik, zou het wel handig zijn om meer variatie te voorzien. Ook een meer fijnmazige volumeregeling is wenselijk. 

**Masker**

De introductie van het masker tijdens de voorbereiding werkt erg goed, en zou in de praktijk verder moeten blijven plaatsvinden. Het verplegend personeel is perfect in staat om zelf de juiste maat van masker te kiezen (m.a.w., dit hoeft niet door de anesthesist te gebeuren). De stickers zorgen ervoor dat de kinderen zich de maskers 'eigen maken', en bieden een handvat voor een conversatie met het kind.